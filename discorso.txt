PSLIDE 1: TITOLO
Il progetto della tesi consisteva nel progettare e sviluppare un nuovo modulo di esportazione dati orientato alla flessibilità per il simulatore Alchemist.
Prima di procedere con il progetto in sè, è però necessario analizzare il contesto e le motivazioni dell'attività svolta.
Il progetto è stato svolto su un simulatore e infatti un tema cardine è sicuramente quello delle simulazioni computerizzate.


SLIDE 2: SIMULAZIONI COMPUTERIZZATE
Le simulazioni computerizzate sono uno strumento molto importante utilizzato nell'analisi del comportamento di sistemi complessi.
Ad oggi le simulazioni sono diventate parte integrante dell'ingegneria dei sistemi computazionali, principalmente durante la fase di progettazione per testare, convalidare e prevedere il comportamento del sistema prima di iniziare l'effettiva fase di dispiegamento.
Le simulazioni necessitano di un set di dati di partenza che vengono forniti attraverso sensori e attuatori, file di configurazione, valori generati da un qualche processo oppure valori di output di altre simulazioni. 
Considerando quindi le simulazioni computerizzate come un metodo per studiare sistemi possiamo suddividere questo metodo o processo in diverse fasi.

- la prima riguarda la presenza di un fenomeno che si intende osservare
- la seconda consiste nell'implementazione di un modello matematico rappresentativo del fenomeno
- Nella terza fase vi è la trasformazione in un modello eseguibile
- la quarta consiste nell'indagine del fenomeno di partenza attraverso il modello creato.
- Nella quinta ed ultima fase si analizzano le informazioni ottenute e generate durante la simulazione.

In particolare, il progetto si concentrerà proprio su quest'ultima fase, ossia la generazione dei dati di output delle simulazioni.

SLIDE 3: GENERAZIONI DI DATI TRAMITE SIMULAZIONI

Molte simulazioni, a prescindere dal contesto in cui operano generano continuamente grandi quantità di dati. Questi dati hanno diverse funzionalità, tra le più importanti possiamo trovare ad esempio il fatto che forniscono un resoconto della simulazione effettuata e di ciò che la computazione ha generato e inoltre sono necessari per valutare e confrontare le prestazioni dei modelli adottati.
Prima di procedere a sviluppare il modulo di esportazione è stata eseguita una ricerca in letteratura con lo scopo di valutare e analizzare i sistemi di esportazione dati allo stato dell'arte di alcuni simulatori.
La maggior parte di essi, come i simulatori Neuron e Omnet eseguono un esportazione su file utilizzando dei formati personalizzati, e quindi creati ad hoc sui vari domini dei dati. Altri simulatori come ad esempio NetLogo e Repast esportano i dati tramite grafici  e  successivamente permettono di convertire i grafici in dati testuali.
In generale, possiamo affermare che non esiste uno standard comune per la generazione di dati nel contesto delle simulazioni computerizzate, e questo è anche dovuto al fatto che i dati da esportare variano in maniera sostanziale in base al dominio in cui opera la simulazione.

SLIDE 4: ALCHEMIST
L'intero progetto è stato svolto su Alchemist, un simulatore stocastico realizzato all'interno dell'Università di Bologna, che permette la simulazione di scenari inerenti la computazione pervasiva, aggregata ed ispirata alla natura.
In Alchemist, le simulazioni vengono configurate all’interno di file YAML, un formato per la serializzazione di dati facilmente leggibile. Nei file di configurazione è necessario specificare quali classi e parametri utilizzare.

SLIDE 5: ARCHITETTURA DI ESPORTAZIONE DATI DI ALCHEMIST
In alchemist, l’attuale sistema di esportazione è basato sulla scrittura dei dati di output  su un file di testo in formato CSV.
La scelta dei dati che si intende esportare avviene all'interno del file di configurazione del file YAML con la chiave export.
Per abilitare l'esportazione dei dati è necessario aggiungere il parametro -e oppure --export e indicare il nome del file.
Un problema di questa architettura è sicuramente il fatto che l’esportazione su file di testo, in simulazioni con grandi quantità di dati, presenta delle criticità come  l’eccessiva dimensione del file generato e la difficoltà nell’accedere ai dati

SLIDE 6: UN NUOVO MODULO DI ESPORTAZIONE DATI 1 
A fronte del problema appena annunciato lo scopo del progetto era quello di progettare e sviluppare un nuovo modulo per il simulatore in grado di esportare dati con diverse tecnologie in modo flessibile e dinamico a seconda della configurazione scelta dall'utente.
Inoltre, il nuovo modulo dovrà portare dei miglioramenti in termini di flessibilità, dovrà permettere l'aggiunta di nuovi target per l'esportazione e di nuovi esportatori e la configurazione degli esportatori dovrà avvenire all'interno del file YAML.


SLIDE 7: UN NUOVO MODULO DI ESPORTAZIONE DATI 2
Dopo aver eseguito una ricerca sulle varie tecnologie disponibili si è scelto di aggiungere nel nuovo modulo un esportatore verso il database MongoDB.
L’utente durante la configurazione della simulazione può scegliere una tra le varie tecnologie disponibili per esportare dati oppure può scegliere di utilizzarne molteplici contemporaneamente. Inoltre, il nuovo sistema lascia all’utente la libertà di scegliere quali dati assegnare ad ogni tipologia di esportatore.
Ad esempio, avendo un set di n dati di output, è possibile esportare una parte di essi su un file CSV e la restante parte su un database. Il tutto avviene nello stesso momento in quanto ciascuna tecnologia sarà affiancata dal relativo esportatore.

SLIDE 8: UN NUOVO MODULO DI ESPORTAZIONE DATI 3
In questa slide è presenta il diagramma delle classi principali del nuovo modulo. Come si può notare ciascun target di esportazione è rappresentato dalla rispettiva classe, come il CSVExporter ed il MongoDBExporter. Inoltre, Viene introdotta l'interfaccia Exporter ed una classe astratta AbstractExporter contenente i metodi comuni ai vari esportatori. Grazie al design pattern template method ciascun esportatore che estenderà la classe astratta si ritroverà ad implementare solo l'effettivo metodo per esportare dati.
In questo modo viene ridotta al minimo la ripetizione di codice e aumenta notevolmente la facilità con la quale istanziare nuovi esportatori.

SLIDE 9: VALUTAZIONE QUALITATIVA
A differenza dell'esportazione originale su file CSV , l'utilizzo del database Mongo permette di creare un documento diverso per ogni step di esportazione della simulazione. In questo modo la dimensione dei documenti è notevolmente inferiore rispetto alla dimensione dell'unico file CSV e di conseguenza l'accesso ai dati risulta molto più rapido.

SLIDE 10: CONCLUSIONI E SVILUPPI FUTURI
Una delle principali caratteristiche del nuovo sistema di export riguarda sicuramente la flessibilità e la dinamicità con cui possono essere aggiunti nuovi esportatori.
Il lavoro potrebbe quindi essere esteso aggiungendo delle nuove tipologie come
ad esempio un’implementazione per un differente database oppure un esportatore responsabile di creare grafici in tempo reale.

SLIDE 11: RIFERIMENTI
In questa slide sono presenti dei riferimenti ai vari simulatori presenti in letteratura e citati durante la presentazione.







































